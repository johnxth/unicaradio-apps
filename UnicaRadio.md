# UnicaRadio #
La webradio degli studenti universitari di Cagliari

L'8 Ottobre del 2007 nasce Unica Radio, la prima radio interamente curata da un gruppo di studenti appartenenti all’Ateneo Cagliaritano, per iniziativa di tre studenti provenienti da diverse facoltà dell’Ateneo ed accomunati dalla passione per la musica.

Unica Radio è una radio fatta dagli studenti per gli studenti, che ha tra i suoi intenti quello di creare una sorta di spazio comunicativo, in modo da consentire agli stessi di informarsi, esprimersi, confrontarsi e riflettere su temi di interesse comune e allo stesso tempo stimolare la socializzazione e la partecipazione attiva alla vita dell’ateneo, rafforzando il senso di appartenenza a una più vivace comunità universitaria.